<div align="right">

Professore **Leoluca Orlando**, Sindaco della città di Palermo ([sindaco@comune.palermo.it](mailto:sindaco@comune.palermo.it))<br>
Dott. **Sergio Pollicita**, Capo di Gabinetto del Comune di Paerlmo ([capogabinettosindaco@comune.palermo.it](mailto:capogabinettosindaco@comune.palermo.it))<br>
Prefetto **Ennio Mario Sodano**, Direttore A.N.B.S.C. ([segreteria.pa@anbsc.it](mailto:segreteria.pa@anbsc.it))<br>
**Valeria Fedeli**, Ministra dell'Istruzione, dell'Università e della Ricerca ([ministra@istruzione.it](mailto:ministra@istruzione.it))<br>
Dott. **Leonardo Agueci**, Presidente Fondazione Progetto Legalità ONLUS ([info@progettolegalita.it](mailto:info@progettolegalita.it))
</div>

**Nuova richiesta di destinazione del Magazzino Sea Beach Immobiliare S.r.l sito in Via Natale Carta n.1 e 3 (già Via BC 20), Palermo.**

Gentilissime autorità,<br>
siamo un gruppo di studenti del [**Liceo delle Scienze Umane e Linguistico "Danilo Dolci"**](http://www.liceodanilodolci.it/), sito in Via Fichidindia, nel quartiere di **Brancaccio**, a **Palermo**.

Nell'ambito del Workshop su **Open Data** e **monitoraggio civico** - a
cura di Andrea Borruso ([*Confiscati
Bene*](http://www.confiscatibene.it/it)) e con la partecipazione del
nostro docente prof. Ferdinando Siringo - che si è svolto presso il
nostro Istituto (15-20 marzo 2018) come parte degli eventi preliminari
che accompagnano e precedono il progetto "**Beni Confiscati,
Architettura, Ideologia e Performance**" a cura di Valentina Sansone (16
giugno-4 novembre 2018), abbiamo lavorato a un'indagine giornalistica e constatiamo che:
-   [la legge 109 del 7 marzo 1996](http://www.gazzettaufficiale.it/eli/id/1996/03/09/096G0120/sg) (Rognoni La Torre) prevede il
    **riutilizzo pubblico** e sociale dei beni confiscati alle mafie;
- secondo i dati pubblicati e aggiornati sul sito
    [*OpenRegio*](https://openregio.it/), la sola città di Palermo
    conta **1836 immobili e 145 aziende confiscati e destinati**.

Tra i beni **ancora non destinati**, ce n'è uno in particolare che ci spinge a scrivere questa lettera. Si tratta di **un ampio magazzino**, intestato alla società SEA BEACH IMMOBILIARE SRL, antistante il nostro istituto (via Natale Carta 1 e 3 - già via BC 20 - a Palermo, foglio 76, numero 886, sub 2, 6, Cat C/2, cl.6).

Dal 2000, il Liceo "Danilo Dolci" è situato in un bene confiscato nella
zona di Brancaccio, a Palermo, e rappresenta un **presidio di legalità**
in un territorio caratterizzato da una forte dispersione scolastica, ad
alto rischio di criminalità.

Il nostro intento è quello di **ottenere il magazzino confiscato** per
**trasformarlo in una palestra e in un luogo dedicato alle attività
creative**. Al mattino, lo spazio sarebbe aperto agli studenti del
nostro liceo (che oggi non dispongono di un locale per lo svolgimento
delle attività motorie), e sarebbe a disposizione di tutto il quartiere
per il resto della giornata.

Vorremmo **ottenere l'accesso** a un luogo, **chiuso da circa vent'anni**. Se messo a disposizione della
comunità e di noi studenti, questo ampio spazio per le attività
ricreative può diventare un teatro, un caffè-biblioteca, una palestra o
un luogo di ritrovo in cui poter scambiare idee e opinioni.

Palermo, **Capitale Italiana della Cultura 2018**, a partire dal 16
giugno, accoglierà inoltre **Manifesta 12**, uno tra i più importanti
eventi culturali a livello europeo. In questa occasione, il Magazzino
potrebbe ospitare "[*Beni Confiscati: Architettura, Ideologia e
Performance*](http://m12.manifesta.org/gli-eventi-collaterali-di-manifesta-12/?lang=it)".

Il progetto di "The Great Learning Orchestra", a cura di Valentina
Sansone, **è uno dei 62 "Eventi Collaterali" della Biennale**, selezionato
tra i circa 700 progetti presentati. Crediamo infatti che la nostra
collaborazione a questo evento darebbe maggiore visibilità al nostro
Istituto.

**Già nel 2015**, un gruppo di alunni del Liceo "Danilo Dolci" aveva
inviato [*un
appello*](https://drive.google.com/open?id=1JLAQqYPC36KuAus0W8TUsNfCStsPnHHs) e una
[*videolettera*](https://www.youtube.com/watch?v=1mf1N_0YvbM&feature=youtu.be) - realizzata nell'ambito del Progetto "Prevenire l'illegalità: Disarmare
le mafie creando innovazione sociale, consapevolezza, lavoro", a cura
della [Fondazione Progetto Legalità ONLUS](https://progettolegalita.it/it/) - all'Agenzia Nazionale per i
Beni Sequestrati Confiscati, alla Provincia di Palermo, a Leoluca
Orlando, Sindaco del Comune di Palermo, chiedendo l'assegnazione del
magazzino confiscato antistante il nostro Istituto per "realizzare
palestre e impianti per attività musicali teatrali e culturali a
servizio della scuola stessa e del quartiere".

A quello stesso appello ha fatto seguito la risposta del nostro Sindaco
([*http://bit.ly/2HTUmK6*](http://bit.ly/2HTUmK6)), che purtroppo **non
ha prodotto ad oggi alcun risultato concreto**: 

> Abbiamo subito accolto positivamente la richiesta degli studenti dell'istituto Danilo Dolci. Siamo in stretto contatto con il direttore dell'Agenzia nazionale dei beni confiscati, il prefetto Umberto Postiglione, con la Provincia e con l'Amministrazione giudiziaria, proprietaria del bene, al fine di favorire la consegna dello stesso all'istituto

Stavolta siamo molto fiduciosi di **trovarvi favorevoli**, è arrivato il momento di **cambiare le cose** ed **uscire da questa situazione di stallo**.

Grazie e fateci sapere qualcosa,

*Chiara Arnò, Gabriele Bergamaschi, Miriam Cavallaro, Alessia
Ciaramitaro, Margherita Contorno, Alessandra D'Amore, Gabriele D'Atria,
Aurora Di Bernardo, Elisea Di Dio, Federica Gennaro, Sabrina Labruzzo,
Stefania Lo Verde, Vivian Marino, Silvia Noto, Floriana Piraino, Martina
Roccamatisi, Federica Russo, Rosario Semoletta, Alessia Villanova,
Alessia Zuccarello*

## Rassegna stampa

-   Comune di Palermo, [*https://www.comune.palermo.it/noticext.php?id=7262*](https://www.comune.palermo.it/noticext.php?id=7262)
-   Più scuola, meno mafia, [*http://www.piuscuolamenomafia.it/news-ed-eventi/148-videolettera-liceo-danilo-dolci-palermo.html*](http://www.piuscuolamenomafia.it/news-ed-eventi/148-videolettera-liceo-danilo-dolci-palermo.html)
-   Palermo Today, [*http://www.palermotoday.it/social/segnalazioni/scuola-liceo-danilo-dolci-degrado.html*](http://www.palermotoday.it/social/segnalazioni/scuola-liceo-danilo-dolci-degrado.html)
-   Rassegna Sindacale, [*http://www.rassegna.it/articoli/cgil-palermo-raccolto-appello-studenti-del-liceo-dolci*](http://www.rassegna.it/articoli/cgil-palermo-raccolto-appello-studenti-del-liceo-dolci)
-   Ansa.it, [*http://www.ansa.it/legalita/rubriche/beniritrovati/2015/05/27/mafia-beni-confiscati-da-studenti-videolettera-ad-agenzia\_46b5014f-7385-4a35-9dee-a241178a1f31.html*](http://www.ansa.it/legalita/rubriche/beniritrovati/2015/05/27/mafia-beni-confiscati-da-studenti-videolettera-ad-agenzia_46b5014f-7385-4a35-9dee-a241178a1f31.html)
-   L'Espresso, [*http://espresso.repubblica.it/attualita/2015/05/27/news/la-video-lettera-degli-studenti-di-palermo-i-beni-dei-boss-dateli-alle-scuole-1.214708?refresh\_ce*](http://espresso.repubblica.it/attualita/2015/05/27/news/la-video-lettera-degli-studenti-di-palermo-i-beni-dei-boss-dateli-alle-scuole-1.214708?refresh_ce)
-   Sì 24, [*https://www.si24.it/*](https://www.si24.it/2015/05/27/piu-scuola-meno-mafia-videolettera-del-liceo-danilo-dolci-palermo-agenzia-nazionale-dei-beni-confiscati-video/93013/)[*2015/05/27/piu-scuola-meno-mafia-videolettera-del-liceo-danilo-dolci-palermo-agenzia-nazionale-dei-beni-confiscati-video/93013/*](https://www.si24.it/2015/05/27/piu-scuola-meno-mafia-videolettera-del-liceo-danilo-dolci-palermo-agenzia-nazionale-dei-beni-confiscati-video/93013/)
-   Ragusa News, [*https://www.ragusanews.com/2015/05/29/attualit/mafia-palermo-a-brancaccio-una-palestra-in-immobile-confiscato/53949*](https://www.ragusanews.com/2015/05/29/attualit/mafia-palermo-a-brancaccio-una-palestra-in-immobile-confiscato/53949)

